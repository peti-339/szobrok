Alig pár lépésre a Batthyányi-örökmécsestől Kolodko Mihály Holdjáró névre keresztelt bronzfiguráját lehet megtekinteni. A cuki asztronauta 2019 szeptemberében csüccsent fel az Aulich és a Hold utca sarkánál álló betongömbre.

Kolodko: Holdjáró miniszobor
Háttérsztori
Az ungvári születésű Kolodko Mihály ezúttal nem a fantázia világából merített ihletet, hanem a való élet inspirálta. Bájos faragványa egyszerre személyes és közösségi élmény. Egyrészt a művész családjának első magyarországi otthonáról emlékezik meg.

Másrészt pedig a NASA-díjas Pavlics Ferenc előtt tiszteleg. A magyar származású amerikai mérnök az Apollo-program keretében világelsőként hozott létre olyan holdjárművet, ami a távoli égitest felszínén is üzemképes maradt.

Városi nevezetesség a szoborhoz közel:
Batthyány Lajos-örökmécses (https://hu.wikipedia.org/wiki/Batthy%C3%A1ny-%C3%B6r%C3%B6km%C3%A9cses)
The Royal Budapest Film Co (https://www.royalbudapest.com/)