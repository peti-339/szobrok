Kolodko Mihály Balta névre keresztelt alkotása különleges színfolt a budapesti miniszobrok között. Eredetileg egy vörös csillagos usánka állt a helyén, amit röviddel az avatás után a Duna mélyére száműzött egy felbőszült politikus.

Hol található
A pinduri fejsze Budapest V. kerületében, a Szabadság tér északi oldalán lelhető fel. A közeli fotókat nézve azt gondolhatnánk, hogy gyerekjáték rátalálni, de ha nincs hozzászokva a szemünk a Kolodko szobrokhoz, könnyű elsétálni mellette. Ha biztosra akarsz menni, előbb a Szabadság tér 15-öt keresd meg. Közvetlenül a kapuval szemben pihen, a kerítés tetején.

Balta
A Balta miniszobor nem más, mint Kolodko Mihály frappáns válasza a rongálásra. Elkészítésénél azt a „gyilkos” fejszét vette alapul, amellyel kiebrudalták az Usánkát. Elődjére emlékét pedig azzal őrzi, hogy egy hasonló bronzpárnához erősítették.

Városi nevezetesség a szoborhoz közel:
Szovjet hősi emlékmű (https://www.kozterkep.hu/2733/szovjet-hosi-emlekmu)
Ronald Reagan szobor (https://www.kozterkep.hu/15259/ronald-reagan)