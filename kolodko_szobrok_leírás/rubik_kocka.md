A budapesti Bem rakparton több Kolodko szobor is van, közülük az egyik a Batthyány tér lépcsőjére kihelyezett Rubik-kocka miniszobor. Az alkotás Rubik Ernő világhírű találmányát ábrázolja. A lépcsőről csodálatos kilátás nyílik az országházra.

Kolodko: Rubik-kocka miniszobor
Háttérsztori
A háromdimenziós logikai játékot 1974-ben találta fel ifjabb Rubik Ernő. Először Bűvös kocka néven futott, azonban 1980-ban Rubik-kockára nevezték át. A játék célja, hogy az összekevert kockát forgatással visszaállítsuk az eredeti, rendezett helyzetbe és minden oldalt azonos színű lapocskák legyenek. A játék annyira felkapott lett, hogy kiadását követően csak Magyarországon 1 millió darab kelt el belőle.

Néhány éven belül külföldön is elterjedt. 1982-ben megtartották az első Rubik-kocka világbajnokságot, melyen 19 ország vett részt. Az eseményt 2003 óta két évente megrendezik. Érdekesség, hogy az első világbajnokságon 23 másodperc alatt, míg a 2019-es rendezvényen 5,2 másodperc alatt rakta ki a győztes.

Városi nevezetesség a szoborhoz közel:
Budapesti Szilágyi Dezső téri református templom
Népművészeti Egyesületek Szövetsége