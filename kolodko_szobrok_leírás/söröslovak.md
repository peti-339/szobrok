A Dreher Sörgyárak megbízásából, a kőbányai sörgyár történetéhez kapcsolódó két új miniszobrocskát készített Kolodko Mihály.
A gyár területén az alapító, id. Dreher Antal szobra található.

A másik szobrocska a sörgyár előtti területen, egy mészkőhídon látható: két robusztus lovacska, amint söröshordókkal megrakott kocsit húznak.
Egykoron a pesti utcák színfoltjai voltak a dreheres söröskocsik, amivel eljuttatták a sört a vendéglátóhelyekre. Aztán idővel a teherautók átvették a szerepüket.

A mostani alkotásokkal nem titkoltan a sörturizmust szeretné fejleszteni a Dreher, sörtúrák keretében mutatják be a szobrokat, a gyár múltját és a jelenét.

Szobrairól Kolodko Mihály így nyilatkozott: „A sörgyár hangulata és története azonnal megérintett, amikor bejárhattam pincétől a padlásig, láttam az Eiffel-iroda által tervezett „léhűtő” padlást, a 100 éves Zsolnai csempéket, a sörös-lovakat, a százéves hordókat. Azért pedig külön örültem a felkérésnek, mert így most már Kőbányán, Budapest mértani közepén is megjelenhetnek a szobraim”.

Városi nevezetesség a szoborhoz közel:
Dreher Sörgyárak (https://www.dreherzrt.hu/dreher-a-gyar/)
Dreher Sörmúzeum Budapest